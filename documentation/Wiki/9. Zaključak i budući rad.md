# Zaključak

Zadatak naše grupe bio je osmisliti i razviti modernu hotelsku web aplikaciju koja omogućuje jednostavnu rezervaciju soba i dodatnih sadržaja, uz sigurnu prijavu korisnika putem Google OAuth2.0 sustava. Kroz nekoliko mjeseci rada prošli smo sve faze razvoja aplikacije, od početne ideje i planiranja do konačne implementacije i testiranja funkcionalnosti.

U prvom ciklusu nastave definirali smo koncept aplikacije, ključne funkcionalnosti i strukturu sustava. Nakon inicijalnog dogovora, tim se podijelio prema područjima rada, pri čemu je svaki dio tima imao jasno definirane zadatke. Postavljeni su temelji aplikacije, uključujući bazu podataka, sustav za autentifikaciju korisnika, osnovne funkcionalnosti prikaza soba te početni izgled stranica.

Drugi ciklus bio je usmjeren na nadogradnju i dovršavanje sustava. Implementirane su  mogućnosti poput rezervacije soba i dodatnih hotelskih sadržaja, poboljšan je korisnički doživljaj te su izvršene prilagodbe dizajna kako bi aplikacija bila intuitivna i pregledna. Posebna pažnja posvećena je testiranju i ispravljanju uočenih nedostataka.

Tijekom razvoja susreli smo se s nizom izazova, ponajviše vezanih uz integraciju Google login sustava, upravljanje korisničkim sesijama i deploy aplikacije. Nedostatak prethodnog iskustva u timskom radu i korištenju određenih tehnologija dodatno je produljio vrijeme izrade, no svi su problemi uspješno riješeni uz dobru međusobnu komunikaciju te dodatni trud članova tima.

Ovaj projekt svim je članovima tima pružio vrijedno iskustvo rada na stvarnoj web aplikaciji, upoznavanje s modernim alatima i tehnologijama te, što je najvažnije, razvoj timskih i komunikacijskih vještina. Stečena znanja i iskustva predstavljaju kvalitetnu pripremu za budući rad u struci, a zaključak projekta potvrđuje kako su dobra organizacija, suradnja i komunikacija ključni za uspješnu realizaciju složenih softverskih rješenja.